# АрдМааний DAO гэж юу вэ?

{% hint style="info" %}
DAO буюу Төвлөрсөн бус бие даасан систем нь блокчэйн дээр орших ухаалаг гэрээгээр баталгаажин, төвлөрсөн бус удирдлагаар хөгждөг зах зээлийн орчин юм.
{% endhint %}



Засаглалын токен нь эзэмшигчдэдээ хөрөнгийн санд эзлэх өөрийн эзэмшлийн хувиар аливаа шинэ төсөл, дүрэм, урамшуулал, ашиг хуваарилах зэрэг токентой холбоотой асуудлыг дэвшүүлэх, санал өгөх боломжийг олгодог.



Энэхүү санал нь олонхын саналаар хэрэгжих ба төсөлтэй холбоотой чухал шийдвэрүүдэд эзэмшигчид нээлттэй оролцох боломжийг бүрдүүлдэгээрээ давуу талтай.



### **DAO санал хураалт яаж явагдах вэ?**

[АрдМааний forum](https://forum.ardmoney.com/) буюу хэлэлцүүлэг дээр токен эзэмших үгүйгээс үл хамааран санал бодлоо нээлттэй илэрхийлэх боломжтой бөгөөд тухайн хэлэлцүүлэг 14 хоногийн хугацаанд 500 ба түүнээс дээш хандалт авсан тохиолдолд АрдМааний төслийн баг тус хэлэлцүүлгийг засаглалд оруулах эсэхийг шийднэ.



Төслийн баг хэлэлцүүлэгүүдийг санал хураалтанд оролцуулах эсэхийг шийдвэрлэж, төслийн ирээдүйг чиглүүлэх үүрэгтэй.



Засаглал дээр гаргасан санал хураалтад зөвхөн xARDM токен эзэмшигчид 2 долоо хоногийн хугацаанд санал өгөх эрхтэй ба саналын хувь нийт xARDM токены 30%-аас дээш хэмжээг давсан тохиолдолд шийдвэрийг биелүүлнэ.



### ArdMoney Forum гэж юу вэ?

[Forum](https://forum.ardmoney.com/) буюу хэлэлцүүлэг нь санал бодлоо хуваалцах, мэдээлэл хүргэх зориулалттай хэрэгсэл юм. Энэхүү хэрэгсэл нь токен эзэмшигчдээс гадна бүх хүмүүс саналаа өгөх, төслийн ирээдүйг хэлэлцэх, асуудлын талаар ярилцах дижитал орон зай юм. [АрдМааний Forum](https://forum.ardmoney.com/) дээр явагдаж буй хэлэлцүүлэг 14 хоногийн хугацаанд 500 ба түүнээс дээш хандалт авсан тохиолдолд АрдМааний төслийн баг тус хэлэлцүүлгийг засаглалд оруулах эсэхийг шийддэг давуу талтай.



### **ArdMoney Snapshot гэж юу вэ?**

[Snapshot](https://snapshot.org/) нь IPFS технологийг ашиглан дэвшүүлсэн саналыг криптографийн гарын үсэгтэй мессеж болгон хадгалах ба блокчэйн технологиос гадуурх төвлөрсөн бус засаглалын платформ юм. Энэхүү платформыг ашигласнаар хэрэглэгчдэд шимтгэлгүйгээр санал гаргах, санал өгөх давуу талыг олгодог.



### DAO санал хураалтын зарчим ба саналын хүч

Хэрэглэгчид ARDM токеноо [стэйк](https://app.ardmoney.com/governance/) хийгээд авч буй xARDM токеноороо санал хураалтанд оролцоно. 1 xARDM токен 1 саналын хүч болно. Таны хэтэвчиндээ байршуулсан xARDM токены хэмжээнээс хамаарч таны засаглалд нөлөөлөх чадамж тодорхойлогдоно.



[АрдМааний платформ](https://app.ardmoney.com/) дээр засаглалын санал ороход таны хэтэвчинд байгаа xARDM токеныг санал хураалт эхлэхээс өмнө бүртгэх ба тухайн үед байсан токены хэмжээ нь таны саналын хүч болно. Санал хураалтын явцад xARDM-г өөр хэрэглэгчид шилжүүлж тухайн хүнд саналын хүчийг өгөх ямар ч боломжгүй бөгөөд анх хэтэвчинд байршиж байсан токеныхоо хэмжээгээр саналын хүч тодорхойлогдоно. Мөн дахин стэйк хийж xARDM-н хэмжээгээ нэмэхэд ч таны сүүлд авсан xARDM нь тооцогдохгүй ба анх байсан хэмжээнээсээ хамаарч саналын хүчтэй болж буй нь шудрага байдлыг бататгаж байгаа хэлбэр юм. Иймд та DAO-д одоо байгаагаасаа илүү нөлөөлөлтэй оролцохыг хүсвэл санал хураалт эхлэхээс өмнө хэтэвчиндээ xARDM-ээ өөрийн хүссэн хэмжээгээрээ байршуулах шаардлагатай.



### **DAO систем хэрхэн ажиллах вэ?**

Санал хураалтад орохын өмнө хэрэглэгчид xARDM токеноо авсан байх ёстой. Үүний дараа:&#x20;

* [АрдМааний платформд](https://app.ardmoney.com/) байрлах”[Засаглал](https://app.ardmoney.com/governance/)” цэсийг сонгоно.&#x20;
* Саналын жагсаалтаас сонгож санал хураалтанд оролцоно.



### DAO ирээдүй

DAO нь токен эзэмшигчдэдээ төслөө удирдах, санал дэвшүүлэх боломжийг бий болгодог төвлөрсөн бус байгууллага юм. Өөрөөр хэлбэл та ARDM токен эзэмшигч бол ARDM төслийн ирээдүйн шийдвэрт санал бодлоо илэрхийлэх, оролцох, өөрийн шинэ санаагаа төсөлд дэвшүүлэх бүрэн боломжтой. DAO нь цөөнхийн шийдвэрээр бус олон нийтийн саналаар төслийн ирээдүйг шийддэг давуу тал нь ардчилсан нийгмийн хамгийн том адилтгал юм.

****
