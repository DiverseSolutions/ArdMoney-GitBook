# Ерөнхий нэршилүүд

### Блокчэйн гэж юу вэ?

Блокчэйн технологи нь мэдээллийг устгах, засах боломжгүйгээр гүйлгээ бүртгэдэг цахим бүртгэлийн систем юм. Энэхүү систем нь төвлөрсөн бус шийдэлтэй учраас мэдээлэл нэг дор хадгалагдахгүй, дэлхий даяар сүлжээнд холбогдсон төхөөрөмжүүдэд хадгалагддаг.



### DeFi гэж юу вэ?

(DeFi) буюу төвлөрсөн бус санхүү нь блокчэйн дээр орших ухаалаг гэрээгээр баталгаажин уламжлалт банкны үйлчилгээг төвлөрсөн бус технологитой нэгтгэх үйлчилгээ юм. Төвлөрсөн бус санхүүгийн бүтээгдэхүүнийг дэлхийн хаанаас ч, хэн ч ашиглах боломжийг олгодгоос гадна ардчилсан байдлаар засаглагдсан нь хэрэглэгчдэд бүтээгдэхүүн дээр амласан үйлчилгээг хянах боломжийг өгдөг. DeFi нь уламжлалт банкны болон бусад санхүүгийн үйлчилгээнээс илүү ил тод байдлыг эрхэмлэдгээрээ хамгийн том онцлогтой.



### DAO гэж юу вэ?

DAO буюу Төвлөрсөн бус бие даасан байгууллага нь блокчэйн дээр орших ухаалаг гэрээгээр баталгаажин төвлөрсөн бус удирдлагаар хөгждөг зах зээлийн орчин юм. Аливаа хувь хүн байгууллагаас үл хамаарах тухайн зах зээл дээрх токен эзэмшигч гишүүн бүр үзэл бодлоо илэрхийлэх, санал хураалтад оролцох эрхтэй гэдгээрээ давуу талтай. Энэхүү давуу тал болон хэрэглэгч рүү чиглэсэн үзэл нь төслийн ирээдүйг төвлөрсөн бус тогтолцоогоор шийдэх орчныг бүрдүүлдэг.



### DeFi-н давуу талууд

DeFi буюу төвлөрсөн бус санхүү нь уламжлалт банкны үйлчилгээнээс олон талаараа давуу талтай. Үүнд:

* Ил тод болон Өөрчлөгдөхгүй байдал (блокчэйн технологи дээр суурилсан учир мэдээллийг хэн ч засах болон устгах боломжгүй)
* Зөвшөөрөл шаардлагагүй (гуравдагч талын оролцоогүй)
* Үйлчилгээний программчлалын код нийтэд ил.



### Validator

Validator буюу баталгаажуулагч нь блокчейн сүлжээний PoS(Proof-of-Stake) зөвшилцлийн механизмын нэг хэсэг болгон баталгаажуулагч, тархмал байдлаар оршдог төхөөрөмж. Хэрэглэгчдийн хийсэн гүйлгээ болон бусад блокчэйн дээрх үйлдлүүд нь баталгуулагчдаар дамжин өнгөрч блокчэйн дээр хадгалагддаг. Validator нь гүйлгээ баталснаараа шимтгэл авч цалинждаг.



### Airdrop&#x20;

Тухайн протокол хэрэглэгчдэдээ токен хэлбэрээр урамшуулал тараах үйл явц. Airdrop урамшуулал авахын тулд тодорхой хэмжээнд заагдсан шаардлагыг биелүүлснээр авдаг. Шаардлага нь ихэнхдээ хялбар байдаг. Бүртгэл үүсгэх, хүснэгт бөглөх, хэтэвчиндээ тодорхой хэмжээний токен байршуулах гэх мэт төрөл бүрийн шаардлага байдаг.



### Arbitrage&#x20;

Хоёр бирж хооронд үүссэн ханшийн зөрүүнээс ашиг хийх үйл явц. Зах зээл дээр ханшийн савлагаа ихтэй үед төвлөрсөн бирж болон төвлөрсөн бус бирж(DEX) хооронд ханшийн зөрүү үүсэх тохиолдол их гардаг. Энэ үед арилжаачид богино хугацаанд криптог нэг биржээс худалдан авч нөгөө рүү нь шилжүүлж зарах үйл явцыг ARBITRAGE гэж нэрлэнэ.

\


\


\
